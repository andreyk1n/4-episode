<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №4.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories3.html">НАСТУПНЕ ОПОВІДАННЯ</a></li>
                  <li><a class="menu__item" href="./stories1.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories3.html" class="episode-link">НАСТУПНЕ ОПОВІДАННЯ</a>
            <a href="./stories1.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Поглинений</p>
                        <p class="annotations">Автор: Софія Гуд</p>
                        <p class="annotations">
                        </p>
                    </div>
                    <img src="./images/stories2.jpg" class="stories-img" alt="">
                </div>
                <div class="stories-text-container">
                    <p class="stories-text">
                        <p class="stories-text"><p class="stories-text verse">Шумом грається бір, шумом ломиться ліс,</p><p class="stories-text verse"> Шум колише дерева на горах,</p><p class="stories-text verse"> В дебрах стогне ріка, розревілась, як біс,</p><p class="stories-text verse"> Котить звали каміння на зворах.</p><p class="stories-text verse"> Василь Пачовський</p><p class="stories-text"> </p><p class="stories-text"> Як не старалася Аня сховатися за пляшкою пива, навіть крізь темне скло було чудово видно траурний вираз, що розрізав її обличчя. Смуток переповнював голову, опускав кутики фарбованих червоних губ, ясний зелений погляд з кожною секундою притуплювався і тьмянішав, як би дівчина не підстьобувала в собі залишки оптимізму. Тягар відповідальності якорем давив Ані на плечі, і друзі це прекрасно розуміли ‒ тому зранку запакувалися в машину, як сардини в банку, і покотилися в село, в ліс.</p><p class="stories-text"> У повітрі витав важкий запах пилу і сухої перепаленої трави. Сигаретний дим цівочкою підіймався доверху від Матвієвого рота. Він сидів, спершись голою спиною об холодний стовбур дуба, і притискав Аню до себе. Інші сиділи на шерстяному старому покривалі – його дала бабця, в якої вони зупинилися, далека родичка одного з хлопців в компанії. Хтось копирсався в сумках, хтось вже стояв над мангалом, розжарював вогонь, а хтось зник в лісі в пошуках хмизу. Пекельне гаряче сонце прорізалося крізь вигадливі вигини високих дерев, в тіні яких брязкали пляшки. Теплий вітер лоскотав обличчя. Проміння приємно припікало плечі й носи. Від озерної води вверх підіймалася пара. Біля берега квакали жаби, крякали дикі качки, шумів очерет.</p><p class="stories-text"> З радіо, підвішеного за ремінь на сучок, лунали якісь старі пісні. Слова неможливо було розібрати. Зв’язок часто обривався.</p><p class="stories-text"> Злата сиділа на пні, як мольфар на картинах в музеї, спершись об довгу палицю, якою інколи штрикала дрова в мангалі, і розповідала легенди. Всі, навіть звично невдоволений Ярик, слухали мовчки. Вона стажувалася в Центрі Народної Творчості, вчилася на археолога, влаштовувала всілякі виставки автентичного одягу, знімала фільми, проводила лекції про традиції та звичаї давніх українців – загалом, жила життя мрії активного, прокультурного студента. На фоні Злати інші здавалися лінивими шматками соціального лайна, яке пливе по річці без цілей й мети, але всіх все цілком влаштовувало.</p><p class="stories-text"> Говорила Злата про те, що в цьому озері через буйні підводні течії часто топилися люди. Водяний вир затягував їх на глибину, а потім, за легендами, тіло доїдали русалки. За більш науковими версіями ‒ мікроорганізми та час.</p><p class="stories-text"> ‒ Чув, малий? ‒ зненацька викрикнула Аня й махнула рукою. ‒ Чув? Дивись не втопись, я батькам твій труп тягти не буду! Зіжруть русалки!</p><p class="stories-text"> На секунду наступила дзвінка тиша. Її перервала хвиля голосного сміху.</p><p class="stories-text"> Поодаль, на відвислій камінній частині берега, сидів Анін молодший брат. Чеберяв босими мозолистими ногами, звісивши їх зі скелі, пальцями торкався вершечків очерету. Гортав щось в телефоні. На звук навіть не обернувся ‒ але Аня точно знала, що він почув її, бо ледь помітно відсунувся від краю.</p><p class="stories-text"> Нестор був блідий, на лиці майже зелений, миршавий і кволий. Чому Аня його за собою всюди волочила ‒ ніхто не розумів. Але і проти теж не був. Хлопчак нікому не заважав, ні з ким не сперечався, майже не говорив – сидів собі тихо, пив воду («в малого вічний сушняк, а, Ань?»). Ніби був ‒ а ніби й ні.</p><p class="stories-text"> Аня помітила, як Матвій кинув на молодшого презирливий погляд і цокнув язиком. Різко скинула важку руку зі своєї спини ‒ той з криком обпік пальці об цигарку.</p><p class="stories-text"> Відсіла геть.</p><p class="stories-text"> Ярик примирливо кивнув.</p><p class="stories-text"> Нижче по схилу бурлило джерело. Колись – розповідала Злата – воду з нього вважали священною. Але тепер нічого, окрім поодиноких вирізьблених ликів святих на каміннях в тому місці не залишилося ‒ ніяк воду не взяти. Все давно поросло мохом і травою. Навіть пройти там вже було неможливо ‒ камінні сходи опали у воду. Хіба стрибати.</p><p class="stories-text"> Хлопці наткнули на шампури м’ясо. Запахло димом. Сонце блимнуло на лезах ножів.</p><p class="stories-text"> Село знаходилося зовсім поруч з лугом, озером і лісом, але телефони все одно не ловили мережу.</p><p class="stories-text"> </p><p class="stories-text"> Хата давно мирно сопіла. На кухні мухи літали над мискою з шашликами. Хлопці спали зверху, Злата з Яриком на дивані в передпокої. Аня обережно прошмигнула повз них, переступаючи шкарпетки, джинси і взуття.</p><p class="stories-text"> Обережно зазирнула всередину крихітної останньої кімнатки.</p><p class="stories-text"> Нестор лежав на ліжку, закинувши ногу на ногу, і тупим поглядом дивився в стелю. В темряві здавалося, що він навіть не моргає. Зелені очі заскляніли. Однак, помітивши сестру, хлопець примружився і повернув голову до дверей:</p><p class="stories-text"> ‒ Ти чого не спиш?</p><p class="stories-text"> – Думаю прогулятися, – промовила Аня. Вона знала, що, якщо брат мовчить, це зовсім не означає, що він її не чує. – Хочеш зі мною?</p><p class="stories-text"> ‒ А що, ніхто більше не погодився? ‒ невесело гмикнув молодший.</p><p class="stories-text"> Дівчина похитала головою:</p><p class="stories-text"> ‒ Я ні в кого не питала.</p><p class="stories-text"> Нестор ріс відлюдькуватим хлопцем, граничачи з дикунством. Друзів у школі не мав, за її стінами теж, страшенно боявся говорити по телефону і просити водіїв зупинитися на потрібній зупинці. Ходив криволапо, перевалюючись з ноги на ногу, сміявся невпопад, невпопад плакав. Шкільний психолог припускала, що у нього якась із легких форм аутизму ‒ це Аня підслухала із чергової сварки батьків ще в своєму далекому підлітковому віці.</p><p class="stories-text"> У неї самої пояснення було ще простішим ‒ гени. Невідомо ж, чиї вони. Нестора однієї ночі привів додому батько ‒ п’ятирічне налякане маля ‒ і сказав, що віднині він житиме з ними. Аня навіть не була певна, чи в той момент хтось питав маминої думки, не кажучи вже про її саму.</p><p class="stories-text"> Вони вийшли по піщаній сільській дорозі через міст на те саме місце, де вдень смажили шашлики. Зліва розпласталося сяйливе озеро, справа ‒ стежка до лісу, дерева в якому злилися в одну-єдину чорну пляму. Надкушений місяць щурився крізь верхівки. Це було дивно ‒ в цю пору вже давно повинна була стояти глибока ніч, але світило зовсім трохи припіднялося над деревами. Блиск вигравав на жовтому хлопчачому волоссі, роблячи Нестора майже сивим.</p><p class="stories-text"> Брат і сестра підійшли ближче до озера, сіли на самісінькому краєчку. Роззулися. Нестор спустив ноги у воду, Аня ж навпаки піджала їх під себе.</p><p class="stories-text"> ‒ Ти все ще переживаєш через того козла? ‒ одними губами прошепотів Нестор.</p><p class="stories-text"> Пару днів тому Аня розійшлася з хлопцем ‒ ця подія все ще сильно тривожила її душу. Саме тому компанія і вибралася в ліс ‒ щоб відволікти дівчину від сумних думок.</p><p class="stories-text"> ‒ Чесно кажучи, так, ‒ щиро мовила вона. Сколихнула воду рукою. ‒ Я знаю, що вчинила правильно, але серце все одно тягнеться до нього. Я любила його. Цього сонцестояння ми мали б три роки.</p><p class="stories-text"> ‒ Це просто прив’язаність, не більше. Ти і сама це розумієш.</p><p class="stories-text"> ‒ Розумію.</p><p class="stories-text"> Ані пощастило з друзями ‒ вона сама так вважала. Хто б ще так пікся? Хто б організовував такі виїзди по такій простій житейській причині? Лише її компанія.</p><p class="stories-text"> Думки про друзів зігріли дівчину. Вона розтеклася в усмішці.</p><p class="stories-text"> ‒ От я, ‒ хлопчак вмостився зручніше на траві. Розслаблено витягнув ноги до води, ‒ ні до кого не прив’язаний. Окрім тебе. Але ти моя сестра, це зовсім інше. Так живеться простіше.</p><p class="stories-text"> ‒ Люди стадні тварини, ‒ спробувала м’яко заперечити Аня.</p><p class="stories-text"> Нестор довго мовчав. Старша вже вдихнула побільше повітря, щоб продовжити думку, як хлопчак подав голос:</p><p class="stories-text"> ‒ Значить, я не стадна тварина.</p><p class="stories-text"> У сплески води і розмірене журчання джерельця зненацька вплівся чийсь надірваний дзвінкий сміх. Аня знервовано підскочила, озирнулася. Нестор навіть не поворухнувся ‒ так і залишився сидіти на траві, ніби нічого і не чув.</p><p class="stories-text"> ‒ Це просто сова, ‒ спокійно мовив він.</p><p class="stories-text"> А потім зненацька загиготів. Голосно, заливисто.</p><p class="stories-text"> Аня відчувала, як спокійне вдоволення розстилається всередині ‒ брат вперше за довгий час посміхався, а це коштувало того, щоб не виспатися.</p><p class="stories-text"> </p><p class="stories-text"> Вдень Нестор як завжди мовчав. Дивився на воду. Інколи Ані здавалося, що й попивав її. Тупився в землю, гриз нігті. Ловив косі погляди друзів сестри. Він, здавалося, став ще відлюдькуватішим, ніж був ‒ якщо раніше хлопчак випромінював спокійну байдужість, то тепер в великих пулькатих очах жеврів страх.</p><p class="stories-text"> Матвій навіть якось виловив втомлену від нічних походеньок Аню і висловив занепокоєння таким складом речей:</p><p class="stories-text"> ‒ Не може ж людина постійно відвертатися від соціуму. Це ненормально!</p><p class="stories-text"> Вночі же Нестор оживав ‒ вони з сестрою ходили дивитися на місяць, розпалювали вогнища, будували маленькі статуетки з піску і в’язали дідухів з трави. Їхній сміх і регіт розліталися по всіх усюдах, лякаючи пташок.</p><p class="stories-text"> А вдень знову все ставало так само. І знову. І знову.</p><p class="stories-text"> День у день. Ніч у ніч.</p><p class="stories-text"> – І я... Я продовжую згадувати, ‒ Нестор давно вів розмову, але перед очима сонної Ані все пливло і розтікалося. Вона опам’яталася лише тоді, коли брат напряму звернувся до неї: ‒ Ань, я зовсім не пам'ятаю їхніх облич, кому яке належало, не пам’ятаю імен, місць, але я хочу згадати хоч щось…</p><p class="stories-text"> Хлопчак плавав. Точніше, кис у брудному озері. Підіймався-опускався буйком то по груди, то майже по шию. Аня сиділа на березі. Щось лякало її в цій воді ‒ чи то глибина, чи бруд, чи байки Злати про вир і бактерії.</p><p class="stories-text"> ‒ Що зміниться, коли ти згадаєш? ‒ врешті промовила вона.</p><p class="stories-text"> ‒ Нічого, ‒ Нестор важко видихнув. ‒ Але я хоча б зрозумію, хто я і куди йду. Насправді. «Брат Ані», «син Івана і Марії», «Нестор Янченко» ‒ це ж все неправда.</p><p class="stories-text"> Аня давно помітила ‒ Нестор задавався якимись дивними екзистенційними питаннями, на які ніхто в здоровому глузді не звертав би уваги.</p><p class="stories-text"> Озеро ніби підсвічувалося крихітними ліхтариками. Біле сяйво виблискувало і палахкотіло між очеретом що пропливав повз балки.</p><p class="stories-text"> ‒ Ти мій брат, син моїх батьків, ‒ рішуче сказала дівчина. ‒ І ми любимо тебе. Нічого не змінить ні твоє походження, ні твоє минуле.</p><p class="stories-text"> Аня знала, що змінить.</p><p class="stories-text"> Нестор змовчав.</p><p class="stories-text"> </p><p class="stories-text"> Після того разу вона припинила свої нічні вилазки ‒ до кінця відпочинку залишалося всього декілька днів. Не можна було витрачати їх на годування комарів. Ще фотографії не пороблені, колишній не обговорений, пляшки не випиті… А ось Нестор навпаки ‒ ночами йшов з хатинки мокнути у воді, а вдень спав, як мертвий. Нічим його не можна було підняти, і нічим не вийняти з глибини.</p><p class="stories-text"> Така залюбленість брата в те трикляте озеро почала не на жарт лякати Аню. Порівняння з жабеням вже не здавалися такими смішними. Це було схоже на обсесію, манію, хлопчак до нього йшов, як зачарований, під гіпнозом ‒ толком нічого не чув і нікого не бачив. Купався, вилазив і лягав спати. Глибоко, що жодним чином не розбудиш ‒ як в комі.</p><p class="stories-text"> Дівчина приречено погладила його по скуйовдженому брудному волоссю. Мул і водорості ковзали по пальцях. Нестор промичав крізь сон і перевернувся на інший бік.</p><p class="stories-text"> Трикляте озеро.</p><p class="stories-text"> ‒ Ну, так далі продовжуватися не може, ‒ підсумував Матвій, притримуючи дівчину за плече.</p><p class="stories-text"> Не може.</p><p class="stories-text"> Залишалася всього ніч.</p><p class="stories-text"> </p><p class="stories-text"> Аня завмерла, зробивши крок на міст.</p><p class="stories-text"> Червоне ранкове сонце освітило озеро крізь похилі гілки, пустивши по воді чудернацькі чорні візерунки. Біла піна прибивалася до берега, просочувалася в землю. На очах скручувалася і зсихала трава. Не квакали жаби, не співали пташки. І сам луг ніби посірішав.</p><p class="stories-text"> Нестор ‒ зсутулену фігурку важко було не впізнати ‒ ступав повільно, плавно, хвилі з тихим булькотінням розвивалися колами біля його слабких рук. Він заходив у воду, а вона прогиналася, як желе, налипала на тіло і огортала червоно-сірою субстанцією.</p><p class="stories-text"> Аня придивилася. Вона бачила, що тонкі пальці брата торкаються чогось біля поверхні, гладять, пробігаються. Він наче чесав собаку за вухом або кота по спині. Ніжно, обережно.</p><p class="stories-text"> Якийсь ірраціональний страх змусив дівчину зупинитися. Щось було не так. Навіть не те, що брат знову вліз в те трикляте озеро ‒ вся ситуація гнітила, навіювала параною. Смерділо покосами, горілим і, як не дивно, бензином. Якимись відходами, наче пліснявою.</p><p class="stories-text"> Прогнилі половиці моста зрадницьки скрипнули в глухій тиші лісу.</p><p class="stories-text"> Нестор різко обернув голову. Тонка лебедина шия натягнулася. Світло ранкового сонця блимнуло в його очах.</p><p class="stories-text"> Аня ковтнула ком в горлі. Ховатися вже не було ніякого сенсу.</p><p class="stories-text"> ‒ Ну ти мене і налякав, малий, ‒ голосно сказала вона, почавши підступати ближче, ніби щойно зайшла на міст. ‒ Я тебе по всьому селу шукаю, а ти тут… Купаєшся.</p><p class="stories-text"> Напівправда не означає брехня.</p><p class="stories-text"> ‒ То ж вода холодна! ‒ дівчина все продовжувала говорити, щоб заглушити наляканий стукіт власного серця. Зійшла з мосту і підійшла до берега. Трава і справді була зовсім суха, чорна, наче випалена. ‒ Вилазь! Застудишся!</p><p class="stories-text"> Нестор продовжував стояти по пояс у воді з повернутою на сестру головою. Ні один м’яз в його тілі не поворушився. Руки так само залишилися простягнутими над гладдю озера, і тепер щось з-під мутної товщі билося спинами в хлопчачі долоні. Риба?</p><p class="stories-text"> ‒ Ти чуєш мене? ‒ все говорила Аня. Не чув.</p><p class="stories-text"> Вона хотіла би розізлитися, але будь-яка емоція зараз звучала б фальшиво ‒ настільки сильний тремор бив все тіло. Ноги ледь тримали її вертикально, коліна підкошувалися.</p><p class="stories-text"> ‒ Досить, це вже не смішно. Ходи додому.</p><p class="stories-text"> А Нестор все стояв. Істоти біля рук поступово пришвидшували плав, почали крутитися навколо, бити хвостами. Злилися в суцільну лінію, крихітний вир, бризки розліталися й осідали навколо хлопчака, наче іній.</p><p class="stories-text"> Зненацька щось блимнуло. Вдарило в обличчя. Навіть крізь пелену світло було таким яскравим, що довелося зажмурити очі.</p><p class="stories-text"> Коли Аня розплющила їх луг опустився в суцільну темряву. Дівчина бачила лише відображення повного місяця на товщі озера ‒ кривавого, червоного, яким щойно було ранкове сонце. У вухах задзвеніло від тиші. Ні душі. Ні птахів, ні комах.</p><p class="stories-text"> ‒ Йди геть.</p><p class="stories-text"> Голос брата вибухнув громом.</p><p class="stories-text"> Ні Нестора.</p><p class="stories-text"> Він зник. Озеро опустіло ‒ не було ні пропливаючих балок, ні риби, ні навіть очерету. Суцільна дзеркально-чиста гладінь, простягнута в темряві до горизонту. Кривавий місяць висів рівно по центру, як велике око.</p><p class="stories-text"> Певне ‒ думала ‒ це сон. Результат недосипу, ось, будь ласка!</p><p class="stories-text"> Аня роззирнулася, відступилася.</p><p class="stories-text"> Заклекотів надірваний сміх. Схожий на той, що був першої ночі. Тільки тепер він нагадував агонію, свист ударів хлиста по голій спині. Сміх стрепехався і бив по вухах, кричав з усіх боків, наче відбивався від стін. Хтось швидко вдихав і видихав, корчився, видушуючи з себе звуки.</p><p class="stories-text"> Аня стулила вуха долонями, обернулася, вже би побігла ‒ але жах вкрутився в живіт, скрутив кишки. Під ногами сипалась земля.</p><p class="stories-text"> Прямісінько перед її обличчям щось величезне підвело зябра. Крива морда вискалилася ‒ і гнилий сморід шибонув Ані в ніздрі. Прямоходяча рибина поглядом великих очей слідкувала за кожним її рухом. Чорні курячі кігті впилися в ґрунт. Вони з легкістю розірвали би людське тіло на шматки.</p><p class="stories-text"> Пащека клацнула, як капкан. Бризнула біла гаряча піна.</p><p class="stories-text"> У болотяному чудовиську ледь пробивалися Несторові риси.</p><p class="stories-text"> Скрик відчаю – Анін скрик – стряс лісову тишу. </p><p class="stories-text"> </p>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>