<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №4.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories4.html">НАСТУПНЕ ОПОВІДАННЯ</a></li>
                  <li><a class="menu__item" href="./stories2.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories4.html" class="episode-link">НАСТУПНЕ ОПОВІДАННЯ</a>
            <a href="./stories2.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">День народження</p>
                        <p class="annotations">Автор: Павло Велешко</p>
                        <p class="annotations">
                        </p>
                    </div>
                    <img src="./images/stories3.jpg" class="stories-img" alt="">
                </div>
                <div class="stories-text-container">
                    <p class="stories-text">
                        <p class="stories-text">Бігме, в кожного було таке, коли раптом виникала підозра, що щось не те. І це не просто відчуття, коли ти купив в АТБ за акцією, подивився на термін придатності - там все добре, але потім з’їв того «все добре» чайну ложечку та одразу зрозумів, що щось не те. Мова йде про глобальне щось не те. </p><p class="stories-text"> Отож, Вадим Нетребко. Такі собі ім’я і прізвища, котрі з голови вилітають одразу. </p><p class="stories-text"> - Це ж цей був Влад, бля, як же його? Неварткін? Стій, ні! Згадав. Іван Надєїн.</p><p class="stories-text"> Вадим протер піт з чола, бо хоча він і пройшов до магазину всього метрів 50 вулицею, але через спеку вже встиг спітніти, як майка інстаблогерки, котра займалась в спортзалі й заради ефекту треба було показати результат саме за допомогою спітнілої майки. Ну бо хто ж повірить, що було важко без плями на грудях? </p><p class="stories-text"> - Привіт, мені сьогодні дві пляшки «Моршинської», - звернувся Вадим до продавчині.</p><p class="stories-text"> - Газовану чи негазовану? - спитала вона.</p><p class="stories-text"> - Негазовану, - машинально відповів Нетребко і навіть не встиг розрахуватися, як зерно підозри проросло у ґрунті «якогохерості». Річ у тім, що він декілька років купує саме негазовану «Моршинську» і Оленка (так звали продавчиню), то чудово знала і ті самі декілька років мінус тиждень ніколи не перепитувала у Вадима про вміст газу у воді. Якого хера вона це спитала зараз? Може банальна втома через спеку?</p><p class="stories-text"> В цю мить до магазину зайшов Фома. Хлопець років тридцяти, котрий кожен ранок починав з пива і так харчувався ним до самого закриття магазу. Вадим, слід визнати, ніколи не бачив Фому геть п’яним, але і тверезим повністю він його ніколи не бачив. Фома завше був стабільної закваски.</p><p class="stories-text"> - Дарова, - сказав Фома і вирішив, що відповідь Вадима йому нахрін не треба, звернувся до Оленки. - прівєт, зая. Мені, Лєнка, як всігда. Запиши в тєтрадь. Завтра зп і всьо отдам. Ти сама знаєш, шо я всігда отдаю сразу.</p><p class="stories-text"> - Що саме записати? - спитала Оленка і далі відбулось те, що демонструє різницю між раціо та емоціо.</p><p class="stories-text"> «Якщо день почався дивно, то чому далі градус дивини має спадати?» - це міг би бути вдалий пост у фб, але зараз Фома неочікувано швидко дістав ніж і вдарив їм в голову Оленці. Вона навіть не крикнула, а просто впала з цим самим ножем на підлогу. </p><p class="stories-text"> - Може, блядь, спасіба скажем? - заявив Фома Вадиму.</p><p class="stories-text"> - Спасіба? - наважився перепита Вадим, але через страх Фома не помітив знак питання у Вадима і прийняв то за ствердження.</p><p class="stories-text"> - Отож. Завалив я суку. Хуй єго знає, шо воно такє, але я його завалив.</p><p class="stories-text"> - Його?</p><p class="stories-text"> - Ти дурне? Вєчно ходиш такий умний і, тіпа, зарас не поняв ніхуя? - Фома витримав павзу і подивився уважно на Вадима. Він точно його не розумів, - сьодня який день?</p><p class="stories-text"> - Середа, - тихо прожебонів Вадим.</p><p class="stories-text"> - Хуєда. 21 червня. Сонцестояніє. День, када усяка нечисть вилазить. Як, напрімєр, от ця сука. Ти нічого не замітив странного в ній?</p><p class="stories-text"> Вадим вирішив зізнатися, що справді щось було не так. А що йому ще лишалось? Напасти на Фому. Таке геройство вдало закінчується лише в кіно. </p><p class="stories-text"> - Якщо чесно, то помітив! Я постійно купую мінералку...</p><p class="stories-text"> - Я так і знав, шо ти нічо нормальне не купуєш.</p><p class="stories-text"> - Ну й Оленка добре знає, що я купую негазовану воду. І сьогодні вона чомусь перепитала яку я саме воду хочу?</p><p class="stories-text"> - Нам пізда, а ти всьо равно нудиш, но ти правий. Я всігда в тєтрадь записую с утра літру Віденського і Оленка, в смислі, настояща Оленка, це прекрасно знає. А тепер, мій любий нудний друже, поясни мені якого хуя вона не знала про твою воду і моє пиво? </p><p class="stories-text"> Питання насправді було складне і Вадим мав обдумати відповідь на нього. Фома вирішив, що немає часу в нинішніх умовах на нікому не потрібне обдумування і взяв ініціативу у свої руки. Хоча, по факту, він її зі своїх рук і не випускав.</p><p class="stories-text"> - Влад, чьо ти стоїш? Бігом, бля, закрий двері.</p><p class="stories-text"> -Я Вадим.</p><p class="stories-text"> - І шо? Двері закривать не треба?</p><p class="stories-text"> Вадим погодився, що треба. Він повернувся до Фоми, який вже пив пиво і передав одну пляшку Вадиму. Давно Нетребко так не починав ранок, але й сьогодні був особливий день, тому він не відмовився і зробив ковток. На диво стало легше.</p><p class="stories-text"> - Кароче, я бачив дофіга фільмів про зомбі та знаю, шо нам дєлать далі.</p><p class="stories-text"> - Але ж це не зомбі!</p><p class="stories-text"> - І шо? Схєма всьо равно рабоча. Яка основна ошибка героїв в таких фільмах? Вони покидають супермаркет, а даже в цьому магазі ми спокійно можемо прожить до пол года. Туалет тут є. Фільми про зомбі канєшно херня повна, бо армія б з зомбі на самом дєлє справилась би за пару часов. Ну хай буде — пару днів. Наша армія перемоле цю нечисть на раз-два. Главне зараз просто берегти себе поки нас не спасуть. Ну і не вір всьому, шо ти бачиш.</p><p class="stories-text"> Ніби заради драматизації ефекту якраз в цей момент у двері магазину настирно постукали. </p><p class="stories-text"> - Блядь, - не придумав нічого кращого, що сказати Вадим.</p><p class="stories-text"> Фома ж не придумав нічого кращого, ніж підійти до дверей, щоб подивитися хто там прийшов.</p><p class="stories-text"> - Всьо добре. Це Тоха, - оголосив він і, щоб довести, що все аж настільки добре, то відчинив двері та впустив Тоху.</p><p class="stories-text"> Тохі було під 50 і він любив, на відміну від Фоми, не тільки напої поміцніше, а й музику. Одягнутий він був у футболу з назвою культового альбому Металліки «Kill 'Em All». Її дизайн і те, що вона добряче так вицвіла, говорили про те, що це була та футболка, яку фанат купив на концерті гурту у 1983 році, потім, мабуть, помер і хтось з сім’ї віддав її в гуманітарку. Таким чином щасливим власником став Тоха. </p><p class="stories-text"> - Я не зрозумів, а навіщо ви зачинились? - Тоха, який насправді був Антоном Григоровичем і доцентом катедри слов’янських культур в місцевому університеті, говорив прекрасною українською мовою, знав також польську і чеську мови, прекрасно розбирався у віруваннях древніх слов’ян й також був алкоголіком, бо не міг себе реалізувати. Саме така відмазка алкоголізму в нього принаймні була.</p><p class="stories-text"> - Чекай, я все поясню, но ти спочатку розкажи Вадиму про те шо сьодня день всякої нечисті.</p><p class="stories-text"> - Ти про Івана Купала? Так, це традиційно вважається днем нечистих сил. Також вночі був шабаш. </p><p class="stories-text"> - А я тобі казав! - радісно вигукнув Фома.</p><p class="stories-text"> - Що казав?</p><p class="stories-text"> - Літнє сонцестояння — день, када відьми, чорти прикидаються людьми. </p><p class="stories-text"> - Ну це не зовсім так.</p><p class="stories-text"> - Ну я можу шось путать. Серед нас тікі ти не спутаєш чорта і біса ілі баси Ньюстейда в “Kill 'Em All” з басами Бертона в «...And Justice for All».</p><p class="stories-text"> - Сто відсотків.</p><p class="stories-text"> Навряд слово «раптом» доречне після того, як Фома вбив Оленку, але для Нетребка це все одно була «раптом», коли він побачив, як ніж увійшов в тіло Тохи. </p><p class="stories-text"> - Заєбісь, шо я подумав і взяв ше один нож.</p><p class="stories-text"> - Якого хуя?!</p><p class="stories-text"> - Я тобі говорив— не вір всьому, шо ти бачиш! Тоха мені тищу раз розказував історію Металліки. Він не міг перепутать Бертона і Ньюстейда, бо Бертон не іграв на басах в «..And Justice for All» просто через той факт, шо загинув. Поможи його занести отсюда.</p><p class="stories-text"> Либонь, через стрес, але Вадим не мав жодних заперечень до Фоми й вони понесли тіло Тохи в приміщення, де зберігався надлишок продукції.</p><p class="stories-text"> - Ніхуя собі! - зрадів чомусь Фома.</p><p class="stories-text"> - Що таке?</p><p class="stories-text"> - Шо таке? Шо, блядь, таке? Ти, вапще, не замічаєш? - щиро здивувався Фома.</p><p class="stories-text"> - Ти про що?</p><p class="stories-text"> - Кокосовий «Рошен». В магазі його нема, а гля скількі його тут! - Фома показав на стіл, де лежало п’ять батончиків і одразу схопив один, - будеш?</p><p class="stories-text"> - Ні, дякую.</p><p class="stories-text"> - Мені більше дістанеться, - він сказав цю фразу так, що це звучало одночасно як «дякую» і «срав його пес, який ти деган, Нетребко».</p><p class="stories-text"> Вони повернулись до магазину і Фома знову дав Вадиму пиво. Він підняв свою пляшку догори та промовив:</p><p class="stories-text"> - Шоб так русня здихала бистро, як ця нечисть тут.</p><p class="stories-text"> Вадим цокнувся пляшкою з Фомою, бо може він і наробив херні, але за таке не випити, то гріх. </p><p class="stories-text"> - Що ми будемо робити, якщо вони просто обмовились? - чомусь вирішив спитати Вадим.</p><p class="stories-text"> - В смислі обмовились? Єсть вєщі вічні. Це привичка і, представ собі, фанатизм. Фанатизм вічний, бо він слєпий. Тоха не міг проєбать факти про Металліку. А привичка, Вадік, работає на автоматі. Це сраний рефлекс. Бєзусловний. Ти ж розказував, шо постійно купуєш мінєралку. Вона на рефлексі не справшівала б яку тобі нада, а просто дала. Развє нє? Це не Лєна!</p><p class="stories-text"> В цей день слово «раптом» можна геть забути. Цього разу пролунав рингтон з телефону, котрий точно належав Оленці. </p><p class="stories-text"> - Не реагіруй.</p><p class="stories-text"> - Блядь, як не реагувати? Гей-гей, люлі-люлі, ворогам покажем дулі. Я зараз Оленку ще раз вб’ю, якщо цю херню знову почую з її телефону. Дай хоча б на беззвучне поставити! </p><p class="stories-text"> Коли Нетребко втретє почув: «Гей-гей, люлі-люлі, не кує для них зозуля», він не зміг стриматися, бо підскочив до Оленки, взяв її мобілку і звично не «раптом» вигукнув:</p><p class="stories-text"> - Якого? Ти що наробив, ідіот?</p><p class="stories-text"> - Хто?</p><p class="stories-text"> - Ти!</p><p class="stories-text"> Вадим увімкнув режим без звуку і показав мобілку Фомі, де Оленка обіймала свою копію, при цьому на екрані під час виклику писало «Сестричка». </p><p class="stories-text"> - Должно буть об’яснєніє.</p><p class="stories-text"> Рингтон перестав грати, бо виклик ніхто не прийняв.</p><p class="stories-text"> - Поки логічно, що Оленка попрохала сестру замінити її, а вона ніхріна не знала про наші звички! Хіба ні? І скоро прийде Оленка і що ти їй скажеш?</p><p class="stories-text"> - В Тохі точно нема брата-блізнєца.</p><p class="stories-text"> - І шо?</p><p class="stories-text"> У двері постукали. </p><p class="stories-text"> - Нам пизда. Точніше, тобі пизда, бо ти вбив дві людини. Я зможу все пояснити поліції. Я нікого не вбивав. Через алкоголізм ти йобнувся і придумав якусь херню про сонцестояння.</p><p class="stories-text"> Вадим впевнено пішов до дверей, щоб їх відчинити. </p><p class="stories-text"> - Пам’ятаєш, що я тобі казав? - Фома чомусь грамотно озвучив думку, - не вір всьому, шо ти бачиш.</p><p class="stories-text"> Вадим розвернувся до Фоми.</p><p class="stories-text"> - І? За дверима стоїть Оленка. Я зараз відчиню їй двері та все поясню. Ножів в тебе більше нема!</p><p class="stories-text"> Фома просто всміхнувся і цього було достатньо, щоб Вадиму стало страшно, бо він згадав, що Фома спочатку чомусь називав його Владіком і те, що він не чув, щоб Фома зачиняв двері. Він хотів обернутися, але вже і так знав, хто за ним стоїть. Вадим відчув якийсь легкий укол в шию. Ковть. Він побачив, як встала сестра Оленки, вийняла з голови ніж. Ковть. Він почув, як хтось рухається на складі й він точно знав, хто це. Ковть.</p><p class="stories-text"> - Можна ж було просто подарувати його. Нахуя вся ця вистава треба була? - спитала сестра.</p><p class="stories-text"> Ковть.</p><p class="stories-text"> - Тому, що кров в котру потрапляє адреналін, гормон страху, набагато смачніше — сказав Фома.</p><p class="stories-text"> Ковть.</p><p class="stories-text"> - З днем народженням, кохана.</p><p class="stories-text"> Ков...</p><p class="stories-text"> </p>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>